# 0.1 Maqsad, Modellashtirish va Simulyatsiya

## 0.1.0 Kirish

"Me'yor" dasturiy ta’minot tuzilishini uch asosiy yo'nalishda ifodalaydi: Maqsad, Modellashtirish va Simulyatsiya. Ularning har biri muhandislarning muvaffaqiyatli yechim va aniq maqsadga erishishlarida muhim rol o'ynaydi. Bu yo'nalishlarning bajarilish ketma-ketligi ham o'zaro bog'liqdir. Maqsadning aniq bo'lishi modellashtirish jarayonida katta ahamiyat kasb etadi. Ayni paytda simulyatsiya jarayoni ham modellarsiz bajarila olmaydi. Bunday ketma-ketlik muhandislik faoliyati boshlanishida hal qiluvchi ma’no kasb etsada, shuni anglash kerakki, jarayonning o'zi tanlab takrorlanadi. Maqsaddagi o'zgarish simulyatsiyada o'z aksini topishi mumkin, ammo model o'zgartirishini taqazo qilmasligi mumkin. Modeldagi o'zgarish na maqsad va na simulyatsiyani jarayoni o'zgartirmasligi ham mumkin.

![Theory Diagram](Resurslar/Maqsad%2C%20Modellashtirish%20va%20Simulyatsiya/maqsad%2Cmodellashtirish%20va%20simulyatsiya.png)


## 0.1.1 Maqsad

Maqsad qo'yish jarayoni - nima uchun bizga yechim kerakligini aniqlash qobiliyatidir. Misol uchun, ma'lum bir oziq-ovqat do'kon javonida qancha mahsulot borligini bilish bilan bog'liq muammo bor. Biz qo'lda hisoblash jarayonini samarasiz deb hisoblaymiz va mahsulotlarni to'g'ri hisoblashimiz uchun tizimni joriy qilish kerak.

Mulohaza yuritish ko'p jihatdan muammolarni kuzatish va keyin ushbu muammoni hal qiladigan yechimni ishlab chiqish uchun muammoni ifodalash qobiliyatiga bog'liq. Loyihaning maqsadini aniqlash bu harakatni boshlash uchun sabab topishdir.

Shunday qilib, biz kuzatdik, muammoni mohiyatini tushundik va yechimni ishlab chiqish uchun maqsadga ega bo'ldik. Bu jihatlarning barchasi muhandislik dasturiy ta'minotining Maqsadlashtirish qismini tashkil qiladi.

## 0.1.1.0 Kuzatish

Kuzatuvlarga to'la dunyoda yashaymiz. Kattaroq narsalarga erishishga bo'lgan istagimiz bizni ilhonlantiradi. Orzularimiz oldimizda turgan to'siqlarni bizga ko'rsatadi va ularga erishishimiz va safarimizda davom etishimiz uchun bu muammolarni hal qilishimiz kerak. Bu yosh talaba murakkab tenglamalarni yechish uchun kalkulyatorni qo'lga olgan paytdan boshlab, astronavt bo'lib yer shari uzra parvoz qilayotgan sun'iy yo'ldoshlarni harakat trayetoriyasini hisoblayotgan davrgacha, barcha harakatlar muammoni hal qilishni taqazo qiladi. 

Kuzatish jarayoni orzuyimizga erishishga to'sqinlik qilayotgan muammolarni aniqlash qobiliyatidir. Muammolar oziq-ovqat do'konidagi yemaklarning javondagi sanog'idan tortib, million yillar uzoqlikdagi sayyoralarni rasmga olish imkoniyatimiz cheklanganligining sabablarini o'rganishgacha qamrab oladi. Bu muhandislar tili bilan aytganda, kuzatish mumkin bo'lgan muammolardir. 

Maqsad qanchalik katta bo'lsa, muammo ham shunchalik murakkab bo'ladi. Kichikroq maqsadlardan boshlash miyamizni kattaraq muammolarni hal qilishga bosqichma-bosqich tayyorlovdir. 

## 0.1.1.1 Ifoda etish

Kuzatishni ifoda qilib bera olishning o'zi bir san'atdir, chunki muammoni to'g'ri ifoda etish uni hal qilishning yarmidir. Muammoni ifodalanishi qanchalik aniq bo'lsa, uni hal qilishda yordam berivchilarning tushunishi shuncha oson bo'ladi.


Ifoda etish doim so'zlar bilan bo'lmaydi: chizma va shakllar bilan ham bo'lishi mumkin. Qadimiy millatlar o'z davri va tarixini tasvirlash uchun chizmalardan foydalangani bejizga emas. Chizmalar umumbashariy tildir, nutqni o'rganishdan ko'ra unga bog'lana olganlar uchun tushunish va tarjima qilish ancha osonroqdir. Chizma yoki rasm g'oyani tushuntirishni eng samarali usulidir, zero aytilganki: "Ming eshitgandan, bir ko'rgan yaxshi", - deb. 

Ifoda etish muammoni hal qilish uchun ishtiyoq bo'lishini talab qiladi: xoh yozma, og'zaki yoki chizilgan holda bo'lsin.  Ishtiyoqmand miya hal qilinishi kerak bo'lgan qaltis muammoni yashirin xabarini o'qiy oladi. Muammoni ifoda eta olish bir kishi yechim sota olishining asosiy qismidir. Muammoni muhandislar, investitsiya kiritadigan va yechimni ishlatadigan insonlarga ifoda qilib bera olish qobiliyati loyihalar yaratishning eng muhim jihatlaridan biridir.

## 0.1.1.2 Yechim Izlash

Maqsadning yakuniy qismi unga erishish yo'llarini izlashdir. Muhandislik sohasida, maqsadlarga shunchaki erishib bo'lmaydi. Dunyo bo'ylab ko'plab dasturlar muvaffaqiyatga erisha olmasligining asosiy sababi - ma'lum muammoga yechim berish maqsad qoyish jarayonida e'tibordan chetda qolganligidir. Maqsadga erishish yo'lida qoyilgan muddatni o'tkazib yubormaslik uchun qisqa yo'l izlab qoladigan dasturchilar haqida eshitgandirsiz. Bu bizning Me'yorga zid amaliyotdir. Yechim faqatgina niyatga erishtiribgina qolmay, samaradorlik, o'qiy olishlik, ulana olishlik va davomiylik kabi arxitekturaviy talablarni ham qondirish maqsadini ko'zda tutgan bo'lishi kerak. Maqsadning bir qismi o'laroq, yechim bera olishlik haqiqiy muhandislik hunaridir. 